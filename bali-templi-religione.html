<html><head>
  <meta charset="utf-8">
  <meta name="viewport" content="width=device-width, initial-scale=1">
  <script type="text/javascript" src="http://cdnjs.cloudflare.com/ajax/libs/jquery/2.0.3/jquery.min.js"></script>
  <script type="text/javascript" src="http://netdna.bootstrapcdn.com/bootstrap/3.3.4/js/bootstrap.min.js"></script>
  <link href="http://cdnjs.cloudflare.com/ajax/libs/font-awesome/4.3.0/css/font-awesome.min.css" rel="stylesheet" type="text/css">
  <link href="style.css" rel="stylesheet" type="text/css">
  <title>Bali - I templi e la religione</title>
     <script type="text/javascript" src="analytics.js"></script>

  <meta name="description" content="Il presente articolo tratta di cultura religiosa induista Balinese,forze opposte del bene e del male rappresentate in natura e sono
                                    descritti i piu’ importanti templi e luoghi di Bali, al fine di dare semplici e chiare informazioni utili per chi vuole scoprire l'isola indonesiana">
  <meta name="keywords" content="Sang Hyang Widhi,Pura Besakih, Naga Basuki,Bratan, Candikuning ,danze Kecak,Tana Loth,Pura Tana Loth,Pura Luhur Ulu Watu, Pura Luhur Batukaru,Pura Ulun Danu Bratan,Pura Goa Lawah,dharma,adharma,bali,guesthouse,religione,templi,divinità,armonia,moksa,isola,spiriti,indonesia, induismo, hindu">
</head><body>
  <div class="m-y-1 section">
    <div class="container">
      <div class="row">
        <div class="col-md-10">
          <ul class="lead nav nav-pills text-xs-right">
            <li class="nav-item">
              <a href="/" class="nav-link">Home</a>
            </li>
            <li class="nav-item">
              <a class="active nav-link" href="#">Bali - I templi e la religione</a>
            </li>
            <li class="nav-item">
              <a href="bali-why-a-guesthouse.html" class="nav-link">Perchè una Guesthous? </a>
            </li>
          </ul>
        </div>
        <div class="col-md-1">
          <a href="#">
            <img src="http://skeleton-admin.s3-website.eu-central-1.amazonaws.com/images/it_flag.png" style="padding-top:10px;width:70px;" class="center-block img-rounded">
          </a>
        </div>
        <div class="col-md-1">
          <a href="bali-religion-temples.html">
            <img src="http://skeleton-admin.s3-website.eu-central-1.amazonaws.com/images/eng_flag.png" style="padding-top:10px;width:70px;" class="center-block img-rounded">
          </a>
        </div>
      </div>
    </div>
  </div>
  <div class="p-y-3 section">
    <div class="container">
      <div class="row">
        <div class="col-md-12">
          <a><img src="besakih-big.jpg" class="center-block img-fluid img-thumbnail"></a>
          <br>
          <h2 class="text-primary">La Religione e i templi di Bali</h2>

          <p class="lead">La popolazione di bali è quasi completamente indonesiana e l’84% è di origine hindu, ma l’hinduismo balinesiano, incorporato in un forte animismo locale e nel culto degli antenati, è molto lontano da quello dell’India in quanto è radicato al
            popolo balinese che venera le stesse divinita’ dell’India, ma anche un dio supremo , Sang Hyang Widhi che pero’ viene venerato solo in alcuni episodi di vita nei villaggi contadini. In generale gli spiriti e le divinità di bali hanno una maggiore
            rilevanza nella vita balinese regolando ogni cosa. Alla base vi è la coesistenza delle forze del bene note come dharma e le forze del male, adharma e la ricerca di un equilibrio e armonia tra queste due forze;gli uomini stessi vivono tra questi
            due opposti, e i loro quotidiani rituali servono proprio a mantenere armonia tra le due forze, liberandosi così dal ciclo senza fine della reincarnazione, raggiungendo uno stato chiamato moksa . Sull’isola di bali , ogni mattina in ogni angolo
            delle strade sono deposte per terra offerte di coloratissimi fiori per placare gli spiriti cattivi, mentre nei templi di cui Bali è tappezzata, e sugli altari sparsi nei campi, vengono lasciate le offerte per rendere omaggio a quelli buoni.
            I “Pura” o templi di bali, sono almeno tre per ogni villaggio, e restano tendenzialmente deserti per buona parte dell’anno, ma nel periodo tre la fine di Settembre e l’inizio di Ottobre e nella prima metà del mese di Aprile, si animano con
            rappresentazioni teatrali e sfrenati balli mascherati, in occasione della festività in onore della discesa dei propri antenati.
            <br>
            <br>A bali sono 6 i siti sacri principali :
            <br>
            <br>1) Pura Besakih:
            <br>Il tempio piu’ grande , sacro e importante di Bali , è il panoramicissimo Pura Besakih situato nella parte Orientale dell’isola, sulle pendici del vulcano Monte Agung la montagna più alta dell'isola, a quasi 1000mt di altitudine, nella regione
            . Grande complesso composto da 23 templi distinti ma collegati tra loro, è visitato da un grande numero di turisti provenienti da tutto il mondo ogni anno.
            <br>
            <br>2) Pura Tana Loth: Ancora piu’ frequentato e turistico è il Tana Loth situato a ovest della città di Denpasar, a 40 minuti di macchina da Kuta e Ubud,. Il tempio dedicato alla divinità del mare, è costruito sulla cima di uno scoglio eroso
            nel tempo dal mare e dal vento, ed affacciato direttamente sul mare; si narra che esisteva un ponte che collegava il tempio alla terraferma che venne distrutto da una tempesta (Tana=terra, Loth=mare). Gli appassionati di fotografia non possono
            perdersi l’alba o il tramonto che rendono spettacolare qualsiasi scatto con meravigliose sfumature che cambiano ad ogni movimento del sole. In alcuni angoli della barriera corallina intorno al Tempio, sono presenti serpenti marini velenosi
            che secondo credenza sono a guardia dagli spiriti maligni.
            <br>
            <br>3) Pura Luhur Ulu Watu: “Il tempio della scogliera”, accessibile solo per i fedeli Hindu , si trova nella costa sud-occidentale di Bali nel sud di Kuta, famosa zona di surfers, ed è abbarbicato sulle scogliere che cadono a picco sul mare,
            e dalla quale si gode di una splendida vista sull’oceano Indiano. Sculture antiche, panorama e danze Kecak rendono questa escursione una delle piu’ affascinanti dell’isola degli Dei. Piccolo avvertimento: fate attenzione alle tante scimmie
            che popolano il tempio, molto affascinate dai turisti e da tutto cio’ su cui possono mettere le mani!
            <br>
            <br>4) Pura Luhur Batukaru: situato nei pressi delle pendici del vulcano Gunung Batukau, rimane uno dei templi più mistici di Bali e insieme ad altri 8 templi , fa parte dei Templi direzionali detti kayangan jagat. Elemento fondamentale è il meru
            (santuario induista) a sette tetti dedicato a Maha Dewa, la dea della montagna, Batukaru , sul quale il tempio è costruito , ma è costituito anche da altari dedicati ai laghi Bratan, Buyan e Tamblingan. Fortunatamente non è molto frequentato
            dai turisti e risulta quindi piacevole visitarlo accompagnati dai canti degli uccelli e le litanie dei sacerdoti.
            <br>
            <br>5) Pura Ulun Danu Bratan: Situato nei pressi di Candikuning e completamente circondato dal lago Bratan, posizione interessante e suggestiva , fonte di molte fotografie ; questo tempio balinese permette ai contadini di venerare Dewi Danu, la
            dea delle acque, a cui il tempio è stato dedicato, offrendo cerimonie e riti propiziatori per chiedere acqua in abbondanza.
            <br>
            <br>6 ) Pura Goa Lawah : noto come “Tempio della grotta dei pipistrelli“, questo piccolo tempio , a 3 km a est di Kusamba, è molto antico e riveste notevole importanza per i balinesi. La leggenda riporta che le cavità sotterranee del tempio arriverebbero
            fino al Pura Besakih (distante 19 km). Sempre secondo la leggenda, all’interno della grotta vivrebbe Naga Basuki, una divinità con le sembianze di serpente,di cui i pipistrelli costituirebbero il nutrimento. I pipistrelli in effetti ci sono
            e sono parecchio chiassosi.
            <br>
            <br>Staff di www.guesthouseweb.com</p>
        </div>

      </div>
    </div>
  </div>










</body></html>